# biohunt

#CULTURAaiPiediDelCanto è un progetto pensato per aprire lo sguardo su un diverso modo di vivere il proprio territorio, e nello specifico il Monte Canto, luogo di riferimento nella storia e nella cultura non solo dei suoi abitanti ma di tutta la provincia bergamasca. L’idea centrale del progetto è quella di riscoprire il territorio del Monte Canto in una chiave nuova e dinamica: semplici missioni esplorative permetteranno di vivere delle esperienze di vera immersione in natura, acquisendo un senso di maggior consapevolezza rispetto al valore di un ambiente naturale prezioso e ricco di storia. Fare esperienza della natura diventa relazione in ogni momento della vita: è esperienza autentica e non mediata che trasforma l’ordinario in straordinario.

Questa applicazione (realizzata in Flutter), studiata e realizzata ad hoc, è il risultato di questo progetto: uno strumento concreto per riscoprire la vera essenza dell’esplorare, imparare a vedere con occhi nuovi ciò che ci circonda e scoprire, attraverso pillole di cultura, la storia di questo territorio.

## #CULTURAaiPiediDelCanto

> “Tu sei un esploratore. La tua missione è documentare e osservare il mondo intorno a te come se non l’avessi mai visto prima”
(Keri Smith).

Un progetto realizzato dall’Associazione Lumaca Ribelle, con il contributo della Fondazione della Comunità Bergamasca

![alt text](img/1.png =100x)

### Esplora il Monte Canto

Cliccando sulle immagini potrai accedere ai percorsi e sperimentare le attività proposte.
Prima di partire ricordati di consultare la sezione Crea il tuo Kit per non dimenticare alcuni oggetti fondamentali per le tue esplorazioni
